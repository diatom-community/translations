---
title: "faq update"
date: "2021-11-08"
slug: "introducing-diatom-dao"
originalPost: "https://medium.com/@diatomdao/introducing-diatom-dao-c9f7dd17b34c"
postedBy: "DiatomDAO"
translatedBy: "Osmanay#4012"
---


--- 
**NOTLAR ve LİSTE**
- Birimler metrik sisteme çevrildi
- Diatom DAO: Diatom DAO
- Silica: silika
- Fitoplankton: bitkisel plankton
- economic driver: ekonomik kalkınma aracı (yorum yaparak bu mana elde edildi)
- decentralizing tools: merkezden yönetilmeyen araçlar
- when zoomed out into its geştalt: bir bütün olarak incelendiğinde (gestalt’ın Türkçe karşılığı yok ve pek tanınır bir terim değil)
- node: aynen bırakıldı
- network: ağ (aslında insan topluluğunu kastediyor, belki topluluk olarak değiştirilebilir)
- Blockchain: Blockchain 
- Decentralized Autonomous Organizations (DAO): Merkezi olmayan otonom Organizasyonlar (DAO)
- Plastic Reduction Credits: Plastik Azaltma Kredileri (PRC)
--- 

## Diatom DAO Nedir?
Diatom DAO


Dünyaya uzaydan baktığımızda her şey “yerli” görünüyor

Seen from space, planet Earth can perhaps be best described as a spaceship, speeding 490,000 mph through an infinite sea of stardust. This spaceship is home to an estimated 8.7 million species and trillions of living beings. It is a cosmic oasis teeming with life amid a cold, dark and mostly lifeless expanse. 

Uzaydan bakıldığında Dünya sonsuz bir uzay denizinde yaklaşık 800.000 km/s hızla seyreden bir uzay gemisine benzetilebilir. Bu uzay gemisi yaklaşık 8,7 milyon türe ve trilyonlarca canlıya ev sahipliği yapmaktadır. Bu uzay gemisi soğuk, karanlık ve de coğunlukla cansız bir boşluk içinde yaşamla dolu kozmik bir vahadır.

Geminin yaşam destek sistemleri sayesinde bu uzay gemisinin tüm yolcuları hayatta kalmaktadır. Yolcuların suya, oksijene, besine ve ısıya ihtiyacı vardır. Bu yaşam destek sistemlerinden herhangi biri bozulursa yaşam da sonra erer. 

Aşağıda, yüzeyde bu uzay gemisinin yolcularının hep bir şeylerle meşgul olduğunu görürüz. Karıncalar karınca yuvası, Arılar kovan, Kunduzlar baraj ve Kuşlar yuva yapmaktadır. Bu 8,7 milyon türün neredeyse tamamı daha farklı yaşam destek sistemleriyle bir araya gelir ve medeniyetlerini simbiyotik ilişkiye dayalı olarak kurarlar. Türlerden birini atığı başka bir türün yiyeceğidir, türler arasındaki ilişkiler derinleşir ve ortaya bir denge çıkar.

Ancak tüm bu türler içerisinden bir tanesi oldukça farklıdır. İnsanlık harıl harıl hükümetler, okullar, bankalar, çiftlikler, üniversiteler, hastaneler ve tapınaklar gibi değişik kurumlar ve yapılar kurmaktadır.

Bu olağanüstü karmaşık olan insan topluluğunun çok yönlülüğü oldukça şaşırtıcıdır. Yine de tüm bu 8,7 milyon tür içerisinden bu uzay gemisinin yaşam destek sistemlerini en çok zorlayan da insan ırkıdır. İnsanların artıkları sistemdeki diğer canlılar için gıdadan ziyade zehirdir. 

Bu uzay gemisinde havayı kirletme, su rezervlerini zehirleme, gıda kaynaklarını kurutma ve sıcaklık kontrol sisteminin ayarlarıyla oynama açısından sadece insanlığın kanıtlanmış bir becerisi vardır.

Tüm bu yaşam destek sistemleri içerisinden muhtemelen en önemlisi okyanuslardır. Bu geniş ekosistem gezegen yüzeyinin %71’ini kaplar, 8,7 milyon türün %99’una ev sahipliği yapar, atmosferik dengeyi korumak için fazla ısıyı emer ve gezegendeki oksijenin %50’den fazlasını üretir. Dünyadaki yaşamın %50 ila %80’inin bu önemli ekosistem olan okyanuslarda yaşadığı tahmin edilmektedir.

Bu ekosistem içindeki (ve de gezegenin tamamında) en büyük canlı Balinadır. Bu canlılar 30 metreye varan boyları ve 200 tonluk ağırlıkları ile okyanusta sanki bir deniz ejderhası gibi dolaşırlar. Balinalar (ne kadar büyük olsalar da) aynı zamanda gezegendeki en küçük canlılardan birini, plaktonları tüketirler. 

## Şimdi Diatom’u tanıyalım

Diatomlar bir tür planktondur ve silika ile çevrelenen yapısı onlara cam bir muhafaza içerisindeki bir mücevher görünümü verir. Bu yüzden bilim insanları onlara “okyanusun mücevheri” adını takmıştır.

Diatomlar ve diğer plankton türleri aslında bu uzay gemisinin üstün karbon ayırma teknolojisidir, 37 milyar tonluk karbondioksit yakalama kapasitesi ile gezegendeki oksijenin yaklaşık %50’sini üretirler ve dört Amazon yağmur ormanının yaptığı işi yaparlar. Bu canlılar gerçekten de okyanusun mücevherleridir.

## Bir Ayrıştırıcı Olarak Balinalar ve Artıkları

Balinaların çoğu beslenmek için derinlere dalarlar ve tekrar yüzeye çıktıklarında artıklarını bırakırlar. Balinanın dışkısı ve idrarında bolca bulunan demir, azot ve fosfor bölgeyi bitkisel planktonların çoğalması için uygun bir alan haline getirir. Planktonlar çoğaldıkça büyük miktarlarda karbondioksiti emer ve oksijen üretirler. En büyük ve en küçük canlılar arasındaki bu ilişki belki de bu uzay gemisindeki en değerli dinamizmi temsil eder.

Diatomlar ve bitkisel planktonlar karbondioksit emer ve oksijen üretirken, Balinalar tükettikleri fitoplanktonların tekrar çoğalmasını sağlayan besinleri üretirler. Bu gerçekten güzel bir sinerjidir. Ayrıca balinalar yaşamları boyunca vücutlarında biriktirdikleri büyük miktarlardaki karbonu ölürken kendileri ile birlikte okyanusların derinliklerine taşırlar.

Balina sayısı arttıkça gezegendeki oksijen miktarı artacak ve karbondioksit miktarı azalacaktır. Esasen balinalar üstün bir iklim değişikliği teknolojisidir. Balinalar dünyanın karbon emme teknolojisi olarak milyonlarca yıldır denenmekte ve insan teknolojisi iklim değişikliği müdahalelerinin sahip olduğu riskleri taşımamaktadır.

Eğer balina popülasyonunu korur ve arttırırsak bu büyük karbon ayrıştırma sistemini güçlendiririz ve uzay gemimizin yaşam destek sistemlerinde insan kaynaklı olası bir arızayı önlemiş oluruz.

> “Balinalar sayesinde bitkisel plankton üretkenliğinde küçük, hatta %1’lik bir artış 2 milyar yetişkin ağaca denktir ve yıllık bazda yüzlerce milyon ton CO2’in daha temizlenmesini sağlar”
- Ralph Chami, Uluslararası Para Fonu 

## “Canlı Balinaların Maddi Değeri Çok Yüksektir”

Uluslararası Para Fonundaki ekonomistler canlı bir balinanın maddi değerinin 2 milyon dolara ve küresel olarak tüm balinaların ise 1 trilyon dolara denk olduğunu tahmin etmektedir. Çünkü balinalar sadece iklim krizi için etkili bir çözüm yolu değil aynı zamanda yaşayan bir ekonomik kalkınma aracıdır. Belki de artık bu uzay gemisi için olağanüstü önemlerinin farkına varmamızın ve bu değeri yaşamın yapı taşlarına saygılı ekonomik modellere yansıtmanın zamanı gelmiştir. 

İnsan kaynaklı iklim değişikliği tehlikesinin farkına vardıkça yeni çözüm yolları aramaya başlıyoruz. Basit bir şekilde sadece karbona odaklanmak yerine yaşam destek sistemlerimizin alt mekanizmalarını onarmaya ve korumaya odaklanmalıyız. Bu ekosistemler gereksiz bir müdahale olmadan sağlıklı bir şekilde işlerse yaşam da tüm güzelliğiyle devam eder. Bu karbon salınımını azaltma kadar basit bir şey değildir, bu dünyanın kendi mekanizmasının korunması ve bunun ötesine geçmeyle ilgilidir.

## Yaklaşan Felaket

Küresel balina popülasyonu önceden 4 ila 5 milyon arasındaydı ancak 20.yüzyılda sona eren 4 bin yıllık bir balina avı döneminden sonra küresel balina popülasyonu günümüzde 1,3 milyona düşmüş durumda.

Ticari amaçlı balina avında büyük bir azalmaya rağmen balinalar halen ciddi insan kaynaklı tehditler altındadır. Bu tehditler arasında balina ölümlerine neden olan gemi trafiği, balık ağlarına dolanma, balinaların boğulmasına neden olan plastik malzemeler ve denizcilik endüstrisinden kaynaklanan gürültü kirliliği sayılabilir. Sonuç olarak bazı balina popülasyonları yavaş bir toparlanma sergiliyor olsa da diğer popülasyonlar azalmaya devam etmektedir.

Gemi çarpışmaları balina ölümlerinin ilk sıradaki nedenidir ancak bu, teknolojiyi kullanarak ve gemicilik endüstrisinde bazı düzenlemeler yaparak düzeltebileceğimiz bir şeydir.

Plastik kirliliği de gemi çarpışmalarının hemen arkasından gelen ciddi ve önemli bir sorundur. Bu şekilde devam ettiğimiz takdirde 2050 yılına kadar okyanustaki plastik balık miktarını (ağırlık olarak) geçecek. Bu durum bu kritik yaşam destek sisteminin kendisini koruyamayacağı bir tehdittir. Müdahale edilmediği taktirde ortaya çıkması kesin olan bu felaketten kurtulmak istiyorsak, geçiştirme olmayan büyük ölçekli bir iyileştirme girişimi bir an önce başlatılmalıdır.

Bu uzay gemisi ve içinde yaşayanlar balina popülasyonlarının balina avcılığı öncesindeki 4 ila 5 milyon (toplamda 2,7 milyon- 3,7 milyon gibi bir artış) seviyesine geri getirilmesinden büyük fayda göreceklerdir. Ancak bu plastik krizine doğrudan müdahale etmeden yapılamaz.

## Balinaların Sözcülüğünü Kim Yapacak?

İnsanlar büyük değişiklikleri gerçekleştirebilecek yeterli kaynaklara sahip olan hükümetlerden ve milyarderlerden medet umma eğilimindedir. Ancak bu eğilim değişiyor ve insanlar merkezden yönetilmeyen araçlar ile %99’luk çoğunluğun nasıl acil bir çözüm üretecek şekilde kullanılabileceğini her geçen gün daha fazla anlamaya başlıyor. Örneğin, yakından bakıldığında kaotik bir balık çılgınlığı gibi görünen bu şey, aslında bir bütün olarak incelendiğinde avcıya karşı savunma yapabilecek bir balık sürüsüdür.

Blockchain destekli uygulamalar insanlara ortak ve tek bir amaç peşinde bir balık sürüsü gibi nasıl yönlendirileceğini öğreten yeni yollar oluşturuyor, avantajlar ve yeni yetenekler sunuyor. İyi koordine edilmiş, tek ve büyük bir girişim %99 çoğunluk tarafından otonom olarak kontrol edilir ve onaylanabilirse, kritik sorunlar için gereken finansı bulmak için yalnızca hükümetlere ve milyarderlere bel bağlamaya artık gerek kalmayacaktır.

Başka bir şekilde anlatmak gerekirse, kendileri için maddi bir sıkıntı yaratmayacak bir miktar olan 1 dolar veren 1 milyar kişilik bir ağ 1 milyar dolar demektir. Ağdaki her üye (veya her bir nod) ağın enerjisine küçük bir miktar katkıda bulunur, ancak bir bütün olarak bakıldığında, bu sürü büyük miktardaki hedeflenen bir kaynağı toplu olarak ortaya koyabilme yeteneğine sahiptir.

İnsanlığın yeni bir koordine birlik modeli ile kendini ifade etmeye başlaması için kendi yaşam destek sistemimiz ve en geniş kaynağımız olan okyanuslarımızı iyileştirmek ve yenilemekten daha iyi bir motivasyon olabilir mi?

## Diatom DAO’ya katılın

Merkezi olmayan Otonom Organizasyonlar (DAOs: Decentralized Autonomous Organizations) insanlığın bu toplu “sürü” kapasitesini sergilemesini sağlayan büyük bir kapasiteyi temsil etmektedir. Koordine haldeki milyonlarca birey bir ağ içindeki bağlantılar (nodlar) gibi hareket edebilir. Bireyler, yani bu bağlantılar ortak akıl-yönetimi ile hızlı eylemlere dönüşen otonomlaştırılmış küçük enerji parçalarını temsil eder. Benzer bir şekilde bir lazer ışını, birçok bireysel fotonun yoğun bir şekilde bir araya gelmesidir. DAO da lazer ışını gibi bir fonlama kapasitesi gösterme yeteneğine sahiptir.

Diatom, en temel yaşam destek sistemimizin çalışmasını sağlayan bu önemli araçların yeniden çoğalmasına ve korunmasına odaklanıyor ve OlympusDAO’nun okyanuslarımızı korumak gibi ciddi ve iyi düşünülmüş projelere finansman sağlamak için oluşturduğu bağlantı gücünü arttırıyor.

Diatom, Balina-Diatom döngüsünü koruyarak okyanusa verilen zararı gözle görülü şekilde azaltacak ve büyük miktarlarda karbonun emilmesini sağlayacak birçok varlık sınıfı oluşturacak. Karbon piyasasındaki mavi karbon gibi mevcut kredilere eklenerek yeni değer zincirleri oluşturan Plastik Azaltma Kredileri (PRC) ilk hedef olacaktır.

İşte bu nedenle Diatom okyanusun gerçek değerini bir token ile göstermek amacıyla kurulmuştur. Bu token bu okyanusu koruyan ve yenileyen ve yukarıda söylenenlerinin gerçekleştirilebilmesi için kendi hazinesini kuracak ve uygulanabilir, kanıtlanmış ve ölçülebilir projeleri finanse edecektir.

Bu DAO’nun birimi Diatom’lardır (DIAT), yani dünya adlı bu uzay gemisindeki en önemli yaşam destek sisteminin gerçek değerinin ekonomik bir temsilidir. Bu, Diatomlar tarafından sunulan gerçek değerin token şeklindeki sembolik bir değer ile gösterimidir.

Diatom DAO’nun başarısına bağlı olarak, Diatomları değerlerinin anlamlı bir temsili ve onaylanmış bir mavi karbon kredisi şeklinde oluşturmak istiyoruz çünkü çabalarımız balina popülasyonları ve iklim krizini sorunu ile doğrudan mücadele ederken en faydalı aracımız olabilecek meta Balina-Diatom ekolojik döngüsünü korumayı ve yenilemeyi hedefleyecektir.

## Simbiyoz Sistemine Geçiş Olarak DAO

Blockchain’i sıradan bir şekilde “merkezi olmayan” modası geçmiş organizasyon modellerine uygulamak yerine, Diatom insanları tamamen yeni bir şey söylemeye çağırıyor. Aslında bu daha koruyucu bir ekonomik temsile adım atmak için kendi türümüze yapılan bir çağrıdır. Bu hem finansal açıdan üretkendir hem de doğanın kendisiyle daha güçlü bir simbiyotik bağ kurar. DAO bize doğayı biyolojik olarak taklit etme ve türümüzü dünya uzay gemisindeki yaşam ağına yeniden entegre etme fırsatı sunuyor.

Diatom yaşamı değersiz bir şekilde kullanan ve kirleten yerine, yaşamı destekleyen ve yöneten önemli bir tür pozisyonuna geçme şansımızı temsil ediyor. Yani hayatın döngüsel ekonomisinde yer alan diğer 8,7 milyon türe katılmamız için bir fırsat.

Balinalar hayat verir ve şimdi büyük kripto topluluğunun “balinaları” bu ekosistemdeki diğerleriyle birlikte bu yeni ve olağanüstü model ile nelerin başarılabileceğini gösterme fırsatına sahip. Blockchain evreninin çabucak zengin olmaya davet etmenin ötesine geçmesi ve iyilik adına daha önemli bir pozisyon almasının zamanı geldi. Bu yeni ve merkezi olmayan ufuk, gezegenimize hükümetlerin ve büyük şirketlerin henüz yapamadığı muazzam katkılar sağlayabilir.

Diatom DAO bunu kanıtlamak için yola çıkıyor.